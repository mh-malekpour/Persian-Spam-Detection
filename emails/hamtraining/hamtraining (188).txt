البته نمیخوام دل شما رو بلرزونم. شما خودتون باید تصمیم بگیرید و این فقط نظر من هست. با خودم فکر میکنم که اگه یکی دو سال پشت کنکور میموندم و حتی شبانه دولتی قبول میشدم خیلی وضعیت بهتری داشتم، حداقل مدرک بااعتبارتری داشتم و امکانات بهتری در اختیارم بود. اما از طرفی خیلی‌های دیگه در علوم تحقیقات راضی‌اند چون سن و سال‌شون کمی بالاتره و تا حدی مدرک براشون اهمیت داره. من هم درسته ناراضی‌ام اما باید بگم که حداقل یه مدرک دکتری به دست میاریم که در جامعه مدرک‌گرای ما میتونه کمی ارزش داشته باشه. هرچند این از نظر من بی‌اهمیته و البته اصلا خودم رو لایق این نمیدونم که دکتر خطاب بشم؛ چرا که دوره دکتری من اون‌قدر بد بود که فقط واحدها رو پاس میکردم. توقع زیادی هم نمیشه داشت، وقتی دانشگاهی که دانشجوی دکتری میپذیره هیئت علمی نداشته باشه، وقتی که مبلغ زیادی هزینه میکنیم و کلاسها یکی در میون تشکیل میشه و خیلی از مسائل دیگه، نتیجه بهتر از این نمیشه. میدونم که مهم دانشجوست و او باید تلاش کنه، اما تا وقتی که یک استاد خوب نباشه که ما رو راهنمایی کنه، آیا ما میتونیم راه خودمون رو پیدا کنیم؟ استادانی که به ما درس میدادند هرچند نام‌آورند اما اون قدر درگیر پاسخ دادن به دانشجویان دانشگاه خودشون هستند که کمتر وقتی برای ما میمونه که با استاد در حد کافی در ارتباط باشیم. هر چند که این استادان زحمت زیادی میکشند.