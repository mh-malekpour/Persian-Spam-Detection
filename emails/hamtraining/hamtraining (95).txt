با سلام و خسته نباشید 
احتراما اینجانب ساکن تهران میدان رسالت با توجه به نیاز مبرم به داشتن اینترنت ADSL بارها از طریق شرکتهای مختلف از قبیل داتک ، های وب و شاتل  و.... قصد خرید ADSL نموده ام که هر بار با این پاسخ که در مرکز تلفن حکمت شعار واقع در میدان رسالت خیابان فرجام شرقی امکان واگذاری ADSL به مشترکین وجود ندارد مواجه شده ام، الان حدود چهار ماه است که بنده منتظرم تا امکان واگذاری فراهم گردد ولی این امکان وجود ندارد، البته در مراجعاتی که به مرکز مخابرات حکمت شعار کردم خود کارکنان این مرکز مخابراتی نیز اذعان نموده اند که این مرکز از بزرگترین مراکز مخابراتی تهران میباشد و مناطق زیادی را پوشش میدهد (تا جایی که من اطلاع دارم از مصلی تهران به سمت شرق شامل سید خندان ،مجیدیه ، استاد حسن بنا، شمس آباد، نارمک،گلبرگ ، هفت حوض و شمیران نو و .... تحت پوشش این مرکز میباشند )که این موضوع باعث شده خدمت رسانی های دیگر این اداره  نیز با مشکل مواجه گردد، لذا خواهشمندم با انعکاس درخواست بنده و به ویژه اینکه دانشگاه علم و صنعت و بسیاری مراکز آموزشی و ارگانها و شرکت های خصوصی در این محدوده قرار دارند مسئولین محترم فکری به حال رفع مشکل من و سایر همشهریان عزیز بنمایند.پیشاپیش از همکاری شما و سایر عزیزان کمال تشکر را می نمایم.