احتراما به اطلاع می رساند بانک ملت بر خلاف جریان رایج در سایر بانک ها که تراکنش های مشتریان را از طریق پیامک به اطلاع مشتریان می رساند، حاضر به انجام این امربه صورت کامل نیست و صرفا تراکنش منجر به برداشت را از طریق پیامک اطلاع رسانی می کند و سایر تراکنش ها مانند واریز را منوط به ثبت نام قبلی در شعبه و پرداخت هزینه های آن کرده است! در واقع این بانک اطلاع رسانی به مشتریی که پولش را در آن بانک سپرده است را وظیفه خود نمی داند و معتقد است مشتری برای اینکه از تراکنش خود مطلع شود باید هزینه بپردازد. این موضوع را بنده از طریق بانک مرکزی نیز پیگیری کردم و ظاهرا بانک ملت در جواب بانک مرکزی با قلدری اعلام کرده است ما مجبور به انجام این کار نیستیم. عین جواب بانک ملت را برای شما ضمیمه کرده ام. اینجانب بسیار متاسفم که این بانک  در قبال پولی که مردم به ودیعه نزد آن قرار می دهند، حتی خدماتی در حد سایر بانک ها ارائه نمی کند. خدمات فراتر پیشکش. از مسئولین سایت تابناک خواهشمندم به نحو مقتضی این موضوع را رسانه ای کنند تا مردم به تفاوت بین بانک ها پی ببرند و بفهمند که برخی بانک ها مانند بانک ملت با گرو کشی از وظیفه ابتدایی خود و اخذ هزینه ناچیز از هر مشتری چه درآمد کلانی برای خود کسب می کنند. 